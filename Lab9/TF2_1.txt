Пітон (Python) — рід неотруйних змій з родини пітони. Має 10 видів.
Загальна довжина представників цього роду коливається від 290 до 1220 cм, 
деякі часом досягають маси 100 кг. Голова розширена в основі й чітко відокремлена від тулуба. 
На міжщелеповому й верхньогубних щитках добре помітні 2-4 глибоких ямки. Зіниці вертикальні. 
З боків від анального щитка розташовуються невеликі вирости — рудименти задніх кінцівок.
Усі пітони яйцекладні. Зазвичай вони починають розмножуватися на 4-5-му році життя.
У період парування самиці переносять тривале голодування (5-6 місяців), проте у критичних умовах можуть голодувати й до 1,5 року.
Можуть відкладати до 100 яєць. Самиця повсякчасно знаходиться біля кладки, зігріваючи її.
